@
༄༅། །རང་བཞིན་གསུམ་གྱི་རྣམ་གཞག་བཞུགས་སོ། །༄༅། །དཔལ་ཡོངས་སུ་གྲུབ་པ་ཐམས་ཅད་ལ་ཕྱག་འཚལ་ཞིང་སྐྱབས་སུ་མཆིའོ། །ཡུམ་བསྡུས་པའི་ཁྲི་བརྒྱད་སྟོང་པར། ཆོས་ཉིད་ཀྱི་གཟུགས་དང༌། ཆོས་ཉིད་ཀྱི་ཚོར་བ་དང༌། ཆོས་ཉིད་ཀྱི་འདུ་ཤེས་དང༌། ཆོས་ཉིད་ཀྱི་འདུ་བྱེད་དང༌། ཆོས་ཉིད་ཀྱི་རྣམ་པར་ཤེས་པ་དང༌། ཆོས་ཉིད་ཀྱི་མིག་གི་སྐྱེ་མཆེད་དང༌། ཆོས་ཉིད་ཀྱི་རྣ་བའི་སྐྱེ་མཆེད་དང༌། ཆོས་ཉིད་ཀྱི་སྣའི་སྐྱེ་མཆེད་དང༌། ཆོས་ཉིད་ཀྱི་ལྕེའི་སྐྱེ་མཆེད་དང༌། ཆོས་ཉིད་ཀྱི་ལུས་ཀྱི་སྐྱེ་མཆེད་དང༌། ཆོས་ཉིད་ཀྱི་ཡིད་ཀྱི་སྐྱེ་མཆེད་དང༌། ཆོས་ཉིད་ཀྱི་སྒྲའི་སྐྱེ་མཆེད་དང༌། ཆོས་ཉིད་ཀྱི་དྲིའི་སྐྱེ་མཆེད་དང༌། ཆོས་ཉིད་ཀྱི་རོའི་སྐྱེ་མཆེད་དང༌། ཆོས་ཉིད་ཀྱི་རེག་བྱའི་སྐྱེ་མཆེད་དང༌། ཆོས་ཉིད་ཀྱི་ཆོས་ཀྱི་སྐྱེ་མཆེད་དང༌། ཆོས་ཉིད་ཀྱི་མིག་གི་ཁམས་དང༌། ཆོས་ཉིད་ཀྱི་གཟུགས་ཀྱི་ཁམས་དང༌། ཆོས་ཉིད་ཀྱི་མིག་གི་རྣམ་པར་ཤེས་པའི་ཁམས་དང༌། ཆོས་ཉིད་ཀྱི་རྣ་བའི་ཁམས་དང༌། ཆོས་ཉིད་ཀྱི་སྒྲའི་ཁམས་དང༌། ཆོས་ཉིད་ཀྱི་རྣ་བའི་རྣམ་པར་ཤེས་པའི་ཁམས་དང༌། ཆོས་ཉིད་ཀྱི་སྣའི་ཁམས་དང༌། ཆོས་ཉིད་ཀྱི་དྲིའི་ཁམས་དང༌། ཆོས་ཉིད་ཀྱི་རྣའི་རྣམ་པར་ཤེས་པའི་ཁམས་དང༌། ཆོས་ཉིད་ཀྱི་ལྕེའི་ཁམས་དང༌། ཆོས་ཉིད་ཀྱི་རོའི་ཁམས་དང༌། ཆོས་ཉིད་ཀྱི་ལྕེའི་རྣམ་པར་ཤེས་པའི་ཁམས་དང༌། ཆོས་ཉིད་ཀྱི་ལུས་ཀྱི་ཁམས་དང༌། ཆོས་ཉིད་ཀྱི་རེག་བྱའི་ཁམས་དང༌། ཆོས་ཉིད་ཀྱི་ལུས་ཀྱི་རྣམ་པར་ཤེས་པའི་ཁམས་དང༌། ཆོས་ཉིད་ཀྱི་ཡིད་ཀྱི་ཁམས་དང༌། ཆོས་ཉིད་ཀྱི་ཆོས་ཀྱི་ཁམས་དང༌། ཆོས་ཉིད་ཀྱི་ཡིད་ཀྱི་རྣམ་པར་ཤེས་པའི་ཁམས་དང༌། ཆོས་ཉིད་ཀྱི་མིག་གི་རེག་བྱའི་སྐྱེ་མཆེད་དང༌། ཆོས་ཉིད་ཀྱི་རྣ་བ་དང༌། ཆོས་ཉིད་ཀྱི་སྣ་དང༌། ཆོས་ཉིད་ཀྱི་ལྕེ་དང༌། ཆོས་ཉིད་ཀྱི་
@
ལུས་དང༌། ཆོས་ཉིད་ཀྱི་ཡིད་རེག་བྱའི་སྐྱེ་མཆེད་དང༌། ཆོས་ཉིད་ཀྱི་མ་རིག་པ་དང༌། ཆོས་ཉིད་ཀྱི་འདུ་བྱེད་དང༌། ཆོས་ཉིད་ཀྱི་རྣམ་པར་ཤེས་པ་དང༌། ཆོས་ཉིད་ཀྱི་མིང་དང་གཟུགས་དང༌། ཆོས་ཉིད་ཀྱི་སྐྱེ་མཆེད་དྲུག་དང༌། ཆོས་ཉིད་ཀྱི་རེག་པ་དང༌། ཆོས་ཉིད་ཀྱི་ཚོར་བ་དང༌། ཆོས་ཉིད་ཀྱི་སྲེད་པ་དང༌། ཆོས་ཉིད་ཀྱི་ལེན་པ་དང༌། ཆོས་ཉིད་ཀྱི་སྲིད་པ་དང༌། ཆོས་ཉིད་ཀྱི་སྐྱེ་བ་དང༌། ཆོས་ཀྱི་རྒ་ཤི་དང༌། ཆོས་ཉིད་ཀྱི་སྡུག་བསྔལ་ཀྱི་བདེན་པ་དང༌། ཆོས་ཉིད་ཀྱི་ཀུན་འབྱུང་དང༌། ཆོས་ཉིད་ཀྱི་འགོག་པ་དང༌། ཆོས་ཉིད་ཀྱི་ལམ་གྱི་བདེན་པ་དང༌། ཆོས་ཉིད་ཀྱི་གཟུགས་ཅན་དང༌། ཆོས་ཉིད་ཀྱི་གཟུགས་ཅན་མ་ཡིན་པ་དང༌། ཆོས་ཉིད་ཀྱི་བསྟན་དུ་ཡོད་པ་དང༌། ཆོས་ཉིད་ཀྱི་བསྟན་དུ་མེད་པ་དང༌། ཆོས་ཉིད་ཀྱི་ཐོགས་པ་དང་བཅས་པ་དང༌། ཆོས་ཉིད་ཀྱི་ཐོགས་པ་མེད་པ་དང༌། ཆོས་ཉིད་ཀྱི་འདུས་བྱས་དང༌། ཆོས་ཉིད་ཀྱི་འདུས་མ་བྱས་དང༌། ཆོས་ཉིད་ཀྱི་ཟག་པ་དང་བཅས་པ་དང༌། ཆོས་ཉིད་ཀྱི་ཟག་པ་མེད་པ་དང༌། ཆོས་ཉིད་ཀྱི་ཁ་ན་མ་ཐོ་བ་དང་བཅས་པ་དང༌། ཆོས་ཉིད་ཀྱི་ཁ་ན་མ་ཐོ་བ་མེད་པ་དང༌། ཆོས་ཉིད་ཀྱི་བསྟེན་པར་བྱ་བ་དང༌། ཆོས་ཉིད་ཀྱི་བསྟེན་པར་བྱ་བ་མ་ཡིན་པ་དང༌། ཆོས་ཉིད་ཀྱི་ངན་པ་དང༌། ཆོས་ཉིད་ཀྱི་གྱ་ནོམ་པ་དང༌། ཆོས་ཉིད་ཀྱི་ནང་དང༌། ཆོས་ཉིད་ཀྱི་ཕྱི་དང༌། ཆོས་ཉིད་ཀྱི་མཐོང་བ་དང༌། ཆོས་ཉིད་ཀྱི་ཐོས་པ་དང༌། ཆོས་ཉིད་ཀྱི་བྱེ་བྲག་ཕྱེད་དང༌། ཆོས་ཉིད་ཀྱི་རྣམ་པར་ཤེས་པ་དང༌། ཆོས་ཉིད་ཀྱི་འདས་པ་དང༌། ཆོས་ཉིད་ཀྱི་མ་འོངས་པ་དང༌། ཆོས་ཉིད་ཀྱི་ད་ལྟར་བྱུང་བ་དང༌། ཆོས་ཉིད་ཀྱི་དགེ་བ་དང༌། ཆོས་ཉིད་ཀྱི་མི་དགེ་བ་དང༌། ཆོས་ཉིད་ཀྱི་ལུང་དུ་མ་བསྟན་པ་དང༌། ཆོས་ཉིད་ཀྱི་འདོད་པ་དང༌། རབ་ཏུ་ལྡན་པ་དང༌། ཆོས་ཉིད་ཀྱི་གཟུགས་དང༌། རབ་ཏུ་ལྡན་པ་དང༌། ཆོས་ཉིད་ཀྱི་གཟུགས་མེད་པ་དང༌། རབ་ཏུ་ལྡན་པ་དང༌། ཆོས་ཉིད་ཀྱི་ལྡན་པ་མ་ཡིན་པ་དང༌། ཆོས་ཉིད་ཀྱི་སློབ་པ་དང༌། ཆོས་ཉིད་ཀྱི་མི་སློབ་པ་དང༌། ཆོས་ཉིད་ཀྱི་འདོད་ཆགས་དང༌། ཆོས་ཉིད་ཀྱི་ཁོང་ཁྲོ་དང༌། ཆོས་ཉིད་ཀྱི་ང་རྒྱལ་དང༌། ཆོས་ཉིད་ཀྱི་ལྟ་བ་དང༌། ཆོས་ཉིད་ཀྱི་ཐེ་ཙོམ་དང༌། ཆོས་ཉིད་ཀྱི་སེར་སྣ་དང༌། ཆོས་ཉིད་ཀྱི་སྦྱིན་པ་དང༌། ཆོས་ཉིད་ཀྱི་འཆལ་པའི་ཚུལ་ཁྲིམས་དང༌། ཆོས་ཉིད་ཀྱི་ཚུལ་ཁྲིམས་བཟང་
@
པོ་དང༌། ཆོས་ཉིད་ཀྱི་གནོད་སེམས་དང༌། ཆོས་ཉིད་ཀྱི་བཟོད་པ་དང༌། ཆོས་ཉིད་ཀྱི་ལེ་ལོ་དང༌། ཆོས་ཉིད་ཀྱི་བརྩོན་འགྲུས་དང༌། ཆོས་ཉིད་ཀྱི་རྣམ་པར་གཡེང་བ་དང༌། ཆོས་ཉིད་ཀྱི་བསམ་གཏན་དང༌། ཆོས་ཉིད་ཀྱི་འཆལ་པའི་ཤེས་རབ་དང༌། ཆོས་ཉིད་ཀྱི་ཤེས་རབ་དང༌། ཆོས་ཉིད་ཀྱི་རྣམ་པར་རྟོག་པ་དང༌། ཆོས་ཉིད་ཀྱི་སྟོང་པ་ཉིད་དང༌། ཆོས་ཉིད་ཀྱི་མཚན་མ་དང༌། ཆོས་ཉིད་ཀྱི་མཚན་མ་མེད་པ་དང༌། ཆོས་ཉིད་ཀྱི་ལོག་པའི་སྨོན་པའི་ལམ་དང༌། ཆོས་ཉིད་ཀྱི་སྨོན་པ་མེད་པ་དང༌། ཆོས་ཉིད་ཀྱི་མི་སྡུག་པའི་ཆོས་རྣམས་དང༌། ཆོས་ཉིད་ཀྱི་མི་རྟག་པ་དང༌། ཆོས་ཉིད་ཀྱི་སྡུག་བསྔལ་བ་དང༌། ཆོས་ཉིད་ཀྱི་བདག་མེད་པ་དང༌། ཆོས་ཉིད་ཀྱི་ཉོན་མོངས་པ་དང༌། ཆོས་ཉིད་ཀྱི་ཉོན་མོངས་སྤངས་པ་དང༌། ཆོས་ཉིད་ཀྱི་ཀུན་ནས་ཉོན་མོངས་པ་དང༌། ཆོས་ཉིད་ཀྱི་རྣམ་པར་བྱང་བ་དང༌། ཆོས་ཉིད་ཀྱི་འཁོར་བ་དང༌། ཆོས་ཉིད་ཀྱི་མྱ་ངན་འདས་པ་དང༌། ཆོས་ཉིད་ཀྱི་བྱང་ཆུབ་དང༌། ཆོས་ཉིད་ཀྱི་སངས་རྒྱས་ཀྱི་ཆོས་རྣམས་སོ། །དེ་བཞིན་དུ་བཏགས་པའི་གཟུགས་ནས་སངས་རྒྱས་ཀྱི་ཆོས་ཀྱི་བར་དང་རྣམ་པར་བརྟགས་པའི་གཟུགས་ནས་སངས་རྒྱས་ཀྱི་ཆོས་ཀྱི་བར་ལ་ཡང༌། འགྲེས་རྐང་བརྒྱ་དང་ཉི་ཤུ་རྩ་བདུན་ནོ། །དེ་ལ་ཀུན་བཏགས་པའི་གཟུགས་ནས་སངས་རྒྱས་ཀྱི་ཆོས་ཀྱི་བར་གྱི་དངོས་པོ་མེད་པ་སྟེ་ཤེས་པར་བྱའོ། །རྣམ་པར་བཏགས་པའི་གཟུགས་ནས་སངས་རྒྱས་ཀྱི་ཆོས་རྣམས་ཀྱི་བར་གྱི་དངོས་པོ་ངན་པ་སྟེ་སྤངས་པར་བྱའོ། །ཆོས་ཉིད་ཀྱི་གཟུགས་ནས་སངས་རྒྱས་ཀྱི་ཆོས་རྣམས་ཀྱི་རང་གི་གཤིས་ལུགས་རྟག་ཏུ་ཡོད་པ་ཆོས་ཉིད་འདུས་མ་བྱས་ཀྱི་དངོས་པོ་སྟེ། དྲི་མ་བསལ་ནས་ཐོབ་པར་བྱའོ། །འདི་རྣམས་ཀྱི་དོན་ནི་དབུ་མ་ཆེན་པོ་མདོ་སྡེའི་རྒྱན་དུ་ཡང༌། རྟག་ཏུ་གཉིས་བྲལ་འཁྲུལ་བའི་རྟེན་གང་ཡིན་དང་གང་ཞིག་རྣམ་ཀུན་ཏུ། །བརྗོད་པར་ནུས་མ་ཡིན་ཞིང་སྤྲོས་པ་མེད་པའི་བདག་ཉིད་དེ་ཁོ་ན། །ཤེས་བྱ་སྤང་བྱ་རང་བཞིན་དྲི་མེད་འདོད་གང་རྣམ་པར་སྦྱང་བྱ་སྟེ། །དེ་ནི་ནམ་མཁའ་གསེར་དང་ཆུ་ལྟར་ཉོན་མོངས་པ་ལས་རྣམ་དག་འདོད། །འགྲོ་བ་དག་ན་དེ་ལ་གཞན་པའམ་ཅུང་ཟད་ཡོད་མིན་ལ། །འགྲོ་བ་མ་ལུས་པ་ཡང་དེ་ལ་ཀུན་ཏུ་ རྨོངས་པའི་བློས། །ཡོད་པ་ཀུན་ནས་སྤངས་ཏེ་མེད་ལ་མངོན་ཞེན་གང་ཡིན་པ། །འཇིག་
@
རྟེན་རྨོངས་པའི་རྣམ་པ་ཚབས་ཆེན་འདི་ཀོ་ཇི་ལྟ་བུ། །ཞེས་དང༌། གང་ཞིག་ཡོད་པ་མི་མཐོང་མེད་མཐོང་བ། །འདི་འདྲའི་མུན་ནག་རྣམ་པ་དེ་གང་ཞིག །ཅེས་གསུངས་པའོ། །དེ་ལ་ཀུན་བཏགས་པའི་གཟུགས་སོགས་ལ་ཡང་འགྲེས་རྐང་བརྒྱ་དང་ཉེར་བདུན་པ་དང༌། གཞན་དབང་གི་གཟུགས་སོགས་ལ་བརྒྱ་དང་ཉེར་བདུན། ཆོས་ཉིད་ཡོངས་གྲུབ་ཀྱི་གཟུགས་སོགས་ལ་ཡང་བརྒྱ་དང་ཉེར་བདུན། དེ་ཐམས་ཅད་བསྡོམས་པས་འགྲེས་རྐང་སུམ་བརྒྱ་བརྒྱད་ཅུ་རྩ་གཅིག་གོ །དེ་ལ་ཀུན་བཏགས་པའི་ཆོས་རྣམས་ནི་དངོས་པོ་མེད་པའི་ཕྱིར་རྫས་མེད་པར་བལྟའོ། །གཞན་དབང་གི་ཆོས་རྣམས་རྟོག་རྫས་སུ་ཡོད་ཀྱང་རང་དབང་དུ་འཇུག་པ་ནི་མ་ཡིན་ནོ། །ཆོས་ཉིད་ཡོངས་གྲུབ་ཀྱི་ཆོས་རྣམས་ནི་དངོས་པོ་དངོས་མེད་གང་ཡང་མ་ཡིན་ཞིང་གཏན་ནས་མེད་པ་ཡང༌། མ་ཡིན་པའི་ཕྱིར་རྫས་མེད་ལ་ཡང་མ་ཡིན་གྱི་དོན་དམ་པས་རབ་ཏུ་ཕྱེ་བ་སྟེ། སོ་སོ་རང་རིག་ཡེ་ཤེས་སྤྱོད་ཡུལ་ལོ། །འདི་ལ་བརྟེན་ནས་ཀྱང་སེམས་ཅན་ཐམས་ཅད་ཀྱིས་ཀུན་བཏགས་ཐམས་ཅད་ཤེས་ཤིང་གཞན་དབང་ཐམས་ཅད་སྤངས་ནས། ཡོངས་གྲུབ་ཐོབ་སྟེ་ཐམས་ཅད་ཐོབ་སྟེ། བསྟན་པ་ཟབ་མོའི་སྒྲོན་མེ་འདེགས་པར་གྱུར་ཅིག །འདི་ཡང་རྒྱལ་ཁམས་ཕྱོགས་རིས་མེད་པ་རྟོན་པ་བཞི་ལྡན་གྱིས་བཀོད་པའོ།།  །།ཐེག་བསྡུས་ལས་ཤེས། མང་ག་ལཾ། བྷ་ཝན་ཏུ། ཞུས་དག(མ་དཔེ་ནི་འཛམ་ཐང་པར་མ་ཡིན།) 